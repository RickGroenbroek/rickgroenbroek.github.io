---
layout: page
title: iMinor dossier Rick
description: "Dossier Rick"
image:
  feature: abstract-10.jpg
  credit: dargadgetz
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
share: false
comments: false
---
Competentie drie: didactische aspecten van het te ontwikkelen product,

<i>De educatief multimediaal ontwikkelaar is didactisch competent waar het gaat om de realisatie van het educatief multimediaal product/project. </i>

Om verscheidene opdrachten te ontwikkelen, moesten we in principe twee dingen weten. De opleiding die de studenten doen en de leeftijd van de studenten. Iemand die 25 is heeft waarschijnlijk andere interesses dan iemand die 16 is. Tijdens een eerste enquête hebben we de studenten naar, onder andere, hun leeftijd gevraagd. Rechts is daarvan een grafiek te zien.

Het is daarnaast ook belangrijk om verschillende manieren te hebben waaraan een student aan een opdracht kan werken. Studenten hebben immers verschillende leerstijlen. Via de website van 123test.nl kan er een leerstijlentest gedaan worden. Ook met onze opdrachten hebben we hier op gelet. Een voorbeeld hiervan is een voorbereidende opdracht, die de studenten moesten doen. In groepjes moesten ze een rondleidingsopdracht voorbereiden, omdat studenten van een andere opleiding langs zouden komen. Tijdens deze rondleiding heb je een gids, een gast en twee of meerdere observatoren. Voor de beoordeling nemen de observatoren ook het gesprek op en geven enkele tips. De rollen kunnen geswitcht worden. Een deel van de opdracht is bijgevoegd in bijlage 7. Door deze opdracht uit te voeren leren de studenten om in authentieke situaties te werken en gaan ze aan de slag met de Engelse taal. Naast deze opdracht hebben we verschillende opdrachten aangeboden die onderwerpen bevatten die ook daadwerkelijk horen bij de doelgroepen. Leisure studenten moesten bijvoorbeeld een plan van aanpak maken voor het organiseren van activiteiten in het buitenland.

Voordat de opdrachtgever met onze website had gewerkt bestonden er nog geen taakgerichte opdrachten, maar werkte hij voornamelijk vanuit de methode en een online programma (taalblokken). Deze opdrachten waren niet meer passend voor de opleidingen die hij lesgaf, waardoor hij op zoek was naar een nieuwe manier van lesgeven. De complete situatieschets is te vinden in het Plan van Aanpak, welke bijgevoegd is.

Hieronder staan de zeven pijlers van digitale didactiek beschreven.
<br>1: Relaties leggen:
<br>Door nauwkeurig te kijken naar de verschillende doelgroepen, proberen wij de relatie te leggen tussen school en de werksituaties. De studenten krijgen hierdoor meer besef in het nut van de opdrachten en hun intrinsieke motivatie wordt zo gestimuleerd. 

2: Creëren:
<br>De studenten worden aangemoedigd om te werken via ICT of ook wel CSCL genoemd(Computer Supportive Collaborative Learning). Een van de verschillende voorwaarden van deze pijler is, is dat de studenten allemaal dezelfde gemeenschappelijke wensen en doelen hebben (met name de inhoud van de opleiding). Hierdoor stimuleren wij de studenten om actiever aan de slag te gaan met de Engelse taal, waardoor de ontwikkeling van de verschillende vaardigheden zo gestimuleerd wordt. 
 

3: Naar buiten brengen:
<br>Aan het eind van elk project moet elke student in groepsverband een presentatie van acht minuten geven. Deze presentatie heeft per opleiding een andere invulling. Door als groep hun bevindingen te presenteren via een ICT tool (Prezi, PowerPoint, Nearpod, etc.)  enthousiasmeren ze zo de rest van de groep met de gegeven informatie die past bij de doelgroep. Zo wordt er op een dubbele manier geleerd. De student zorgt voor een transfer richting het publiek (de medestudenten) en leert zo zelf nogmaals de leerstof te verwerven. 

4: Transparant maken/denken:
<br>Door wekelijks evaluatieformulieren in te vullen krijgt de student inzicht in zijn leren. Door vragen te beantwoorden als: wat heb ik de afgelopen week gedaan, wat was mijn kwaliteit, wat wil ik anders doen, etc., leren zij zelf in kaart te brengen wat hun leerproces was gedurende de afgelopen week. Deze formulieren waren te vinden op de website en werden als PDF bestand ingevuld. 
 
5: Leren, leren:
<br>De studenten gaven elkaar ook feedback, waardoor ze elkaar inzichten gaven over de verschillende leerprocessen. 

6: Competenties centraal stellen:
<br>Voor het digitaal portfolio staan competenties beschreven waaraan de studenten moeten voldoen. Deze worden verantwoord aan de hand van verschillende bewijsstukken die zij digitaal aanleveren in het portfolio. 

7: Flexibiliteit:
<br>Gedurende het project was er een wisselwerking geweest tussen een docent- en student gestuurde aanpak. Over het algemeen waren de studenten zelf verantwoordelijk om de taken uit te voeren gedurende de projectweken. De docent daarentegen gaf uitleg wanneer er een project opgestart werd, om zo duidelijkheid te creëren voor de studenten. 




<iframe src="https://drive.google.com/embeddedfolderview?id=0BycjBNS3AKDWbVRTaTVDQ29DV1k#list" width="650" height="200" frameborder="0"></iframe>


<div style="float: left"> 
<a href="{{ site.url }}/iminor-rick/competentie2/" class="btn">Competentie twee</a>
</div>

<div style="float: right"> 
<a href="{{ site.url }}/iminor-rick/competentie4/" class="btn">Competentie vier</a>
</div>
