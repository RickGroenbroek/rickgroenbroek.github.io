---
layout: page
title: iMinor dossier Rick
description: "Dossier Rick"
image:
  feature: abstract-10.jpg
  credit: dargadgetz
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
share: false
comments: false
---
Competentie zeven: reflectie/zelfprofessionalisering,

<i>De educatief multimediaal ontwikkelaar is competent in reflectie en professionele ontwikkeling.</i>

<i>Functioneren</i>
<br>Gedurende het project vond ik het prettig om deels zelfstandig te werken. Als ik met iets ingewikkelds bezig was, vond ik het prettig om alleen te zijn. Ik kon mij dan volledig focussen op hetgeen waar ik mee bezig was. Maar als ik bezig was met bijvoorbeeld het creëren van opdrachten, vond ik het prettig om snel te kunnen overleggen met Frank. We konden mekaar dan aanvullen en snel weer verder gaan met de opdrachten. Daarnaast is het ook prettig om dat direct te doen, je kunt dan lekker verder werken. Tevens heb ik ook gekeken naar hetgeen wat ik moest doen. Wat was mijn rol tijdens deze minor en behaal ik mijn eigen doelen. Dit is mij zeker gelukt, omdat alles op tijd af was en de samenwerking prettig was.

<i>Tussenassessment</i>
<br>Tijdens het tussenassessment zijn de verschillende competenties aan de orde gekomen, en de bewijzen die daarbij waren. Voordat we de presentatie deden, heb ik met Frank alles besproken. We hebben samen de PowerPoint gemaakt, waarna we in grote lijnen besproken wat we gingen zeggen en wie wanneer wat gingen zeggen. Op deze manier waren we goed op elkaar ingespeeld. Uit de verkregen feedback blijkt dat we al een heel eind waren, en het alleen nog maar hoeven af te ronden. Er moesten echter nog wel enkele bewijsstukken toegevoegd worden. Ik vond het prettig een tussenassessment te doen. Je weet dan hoe je ervoor staat en wat je nog precies moet doen. Daarnaast kan het helpen je in de goede richting te duwen.

<mark><i>Samenwerking</i>
<br>Ik vond de samenwerking met Frank hartstikke positief. Frank die is recht door zee. Hij zegt wat hij ergens van vindt en geeft daarbij ook goede argumentatie. Daarnaast probeert hij ook continu dingen uit. Dit vind ik prettig, zodat ik niet alleen het kapitein ben van het schip. Het is een project waar we samen mee gingen werken, en het is ook echt iets van ons samen geworden. Daarnaast is het prettig dat Frank zich aan gestelde deadlines houdt, daar kon ik immers op bouwen. Hij zet zich in, en zo'n type ben ik zelf ook. Ik doe iets niet half, maar volledig. Doordat je er allebei op dezelfde manier in staat, verliep denk ik de samenwerking ook gemakkelijker. We waren het vrij snel eens over verschillende zaken, waardoor we lekker konden aanpakken. Ik ben blij dat ik met Frank ging samenwerken, want het totale project was ruimschoots op tijd af en dit zorgde voor rust in mijn drukte momenten. Ik zie dan ook volgend jaar positief tegemoet, als ik collega's met Frank ben.

<mark><i>Feedback van Frank</i>
<br>Rick heeft zich uitstekend ingezet om een zo goed mogelijk project te kunnen realiseren. Hij heeft mij op een prettige manier lesgegeven in het programmeren van de website, waardoor we efficiënt konden blijven werken aan het ontwikkelen van de website. Daarnaast vond ik het prettig om met Rick te werken, omdat hij mij steeds kon aanvullen wanneer dit nodig was. Verder kwam Rick zijn afspraken steeds na wat ervoor heeft gezorgd dat de samenwerking soepel is verlopen. Als ik een soortgelijk project nog een keer moet uitvoeren zou ik hem graag weer als mijn partner kiezen. 

<i>Medestudenten</i>
<br>Voor de minor hebben we een korte pitch gehouden over ons product. Wat hebben we gemaakt en hoe werkte het precies. Daarna hebben we een enquête op de website open gegooid en medestudenten gevraagd om eens door de website heen te klikken en hun mening te geven. Echter, niet veel mensen hebben dit gedaan. Tijdens de presentatie werd wel aangegeven dat het er mooi uitzag en overzichtelijk was. Daarnaast werd genoemd dat het er basic uitzag, echter dit zie ik als een compliment. Het idee is een basic website, zonder alle randtroep. 

<i>Eigen reflectie</i>
<br>Ik vond de minor heel interessant. Ik had namelijk de mogelijkheid om twee passies samen te voegen, het stoeien met en het maken van websites en de Engelse taal. Ik vond het prettig om zelf te mogen bedenken wat ik precies ging doen en hoe het eruit kwam te zien. Daarnaast ben ik blij dat Frank hetzelfde idee had en samen wilde werken, alleen en binnen de gestelde uren was het namelijk nooit gelukt. De website was lekker vlot af, waardoor we op tijd konden beginnen met de opdrachten die we gingen maken. Dit proces werkte goed. Nadat alles bijna af was, zijn we enigszins in een “dip” geraakt en werd de minor op een laag pitje gezet. Dit pakten we later weer op. Ik heb dit niet als vervelend ervaren, in de tussentijd zat ik namelijk ook erg druk met mijn LIO-stage. Daarnaast vond ik het prettig dat ik niet verplicht werd in het minor-lokaal aanwezig te zijn. Ik heb dit een paar keren geprobeerd, maar vond het echter te druk om lekker te kunnen werken.

<iframe src="https://drive.google.com/embeddedfolderview?id=0BycjBNS3AKDWN3E3TmZZa3BaNVU#list" width="650" height="200" frameborder="0"></iframe>


<div style="float: left"> 
<a href="{{ site.url }}/iminor-rick/competentie6/" class="btn">Competentie zes</a>
</div>
