---
layout: page
title: iMinor dossier Frank
description: "Dossier Frank"
image:
  feature: abstract-10.jpg
  credit: dargadgetz
  creditlink: http://www.dargadgetz.com/ios-7-abstract-wallpaper-pack-for-iphone-5-and-ipod-touch-retina/
share: false
comments: false
---
Competentie één: projectmatig werken,

<i>De educatief multimediaal ontwikkelaar is organisatorisch competent waar het gaat om de realisatie van het educatief multimediaal product/project.</i>

Aan het begin van het project heb ik samen met Rick besproken hoe wij te werk wilden gaan tijdens het project. Het project was in eerste instantie opgebouwd als lineair, maar we kwamen er snel achter dat het een variatie van lineair en iteratief was, omdat we zo nu en dan een ronde teruggingen voordat we verder gingen naar de volgende fase, doordat er bijvoorbeeld pagina’s gewijzigd moesten worden. Daarnaast was het ook vaak het geval dat we in een rechte lijn doorgingen naar de volgende fase van het project, waardoor het weer een lineair proces werd. 

In de beginfase van het project waren we hoofdzakelijk bezig met het programmeren van de website en moesten we telkens controleren of de programmering goed in elkaar zat. Door met elkaar hiernaar te kijken kwamen we vaak achter verbeterpunten en voerden we deze weer uit (bijvoorbeeld de lay-out van een pagina optimaliseren). Daarnaast hebben we het plan van aanpak zo snel mogelijk gestuurd naar onze begeleidster om er zeker van te zijn dat het project door kon gaan zoals het er toen uitzag. Het plan van aanpak kunt u vinden in de bijlagen (Bijlagen blz.17).

Tijdens de ontwikkeling van de website hielden Rick en ik nauw contact met de opdrachtgever, om er zo zeker van te zijn dat het product aan de juiste eisen voldeed. Steeds als er een onderdeel afgerond werd, gaf hij ons zijn akkoord over het product en voerde hij dit in dezelfde week in de les uit. Vervolgens liet hij mij kort weten via een email bericht of de opdrachten goed waren uitgevoerd. Voorbeelden van de gesprekken met de opdrachtgever kunt u vinden in de bijlagen (Evaluatie)

<mark><b>Individuele rol:</b>
Gedurende het project heb ik de opdrachten voor de Leisure groep op mij genomen. Hiervoor heb ik verschillende opdrachten ontworpen en heb ik de mapjes geprogrammeerd in het programma SublimeText. De opdrachten die ik heb ontworpen voor de doelgroep zijn afgestemd op de wensen van de opdrachtgever. Hij verlangde van mij dat ik per week een vaardigheid verwerkte in de opdrachten. Het gehele project is terug te vinden op msve.nl bij het kopje Leisure and Hospitality. 

Naast het ontwerpen van de verschillende opdrachten heb ik mij bezig gehouden met het opbouwen van de website. Steeds als Rick en ik hadden besproken wat er verbeterd moest worden ging ik aan de slag met het programmeringsprogramma en zorgde ik ervoor dat de inhoud van de site werd geoptimaliseerd. </mark> 

<b>Planning:</b>
<br>Naast het contact met de opdrachtgever, hebben Rick en ik ervoor gezorgd dat er een strakke planning gerealiseerd kon worden om zo het project op een prettige manier te laten verlopen. Aan het begin hadden wij de ambitie om zo snel mogelijk klaar te zijn met het project. Dit verliep gedeeltelijk anders, doordat bepaalde data opschoven naar een andere plek, omdat Rick les moest gaan geven door een roosterwijziging. Daarnaast werd het product zelf uitgevoerd in een andere periode, waardoor we nog geen zekerheid hadden over de kwaliteit van het product. 

<b>Iteraties:</b> 
<br>Gedurende het project hebben we verschillende momenten gehad, waarvan we hebben geleerd om het product te verbeteren. Deze momenten hebben we vastgelegd die u terug kunt vinden in de bijlagen (blz. 43.). Ik benoem nu drie iteraties die ik belangrijk vond gedurende de ontwikkeling van het product, en geef daarbij een korte uitleg, waarom ik deze belangrijk vond: 

1: De doelgroep:
<br>In het begin van het project hadden we twee andere doelgroepen, namelijk gezondheidszorg en handel. Dit werd gewijzigd, omdat de opdrachtgever andere klassen toegewezen kreeg. De doelgroep die toen naar voren kwam was: administratief medewerker en Leisure. Dit leidde ertoe dat wij de inhoud van de website moesten herprogrammeren (andere mappen, titels van de linkjes, etc.). Verder hadden we geen andere grote veranderingen doorgevoerd aan de website.

Door de wijziging van de doelgroep moesten we een nieuw plan beschrijven over onze aanpak van het project en de daarbij horende opdrachten. Verder hebben we door deze iteratie zaken geschrapt uit het project (webquests, meerdere projecten).

2: Linkstructuur website:
<br>Volgens de planning hebben we aan het begin een aantal pagina’s gecreëerd en deze een plek gegeven in onze mappenstructuur. Dit werkte prima en het zag er visueel goed uit. Het was echter het geval dat we met de verdere invulling van de gehele website, erachter kwamen dat de structuur onnodig lang was. Daarnaast zagen de linkjes in de pagina er ook minder mooi uit. Hierdoor hebben we er op een later moment voor gekozen om de structuur van de meerdere links aan te passen. Dit zorgde voor extra werk, omdat we alle pagina’s al hadden geprogrammeerd. 

Naarmate de website meer vorm begon te krijgen, kwamen we erachter dat de navigatie van de linkjes vervelend werkte. Het duurde te lang voordat de student uiteindelijk bij zijn opdrachten kwam, omdat hij op te veel knoppen moest klikken van de links. Dit hebben we beperkt tot een paar klikken, waardoor het meer gebruikvriendelijker werd voor de student.

3: Formulieren PDF:
<br>Studenten moesten wekelijks een voortgangsformulier invullen, waarin ze de taken en de evaluatie van die week beschreven. In eerste instantie was dit een Worddocument, waarbij de studenten overal iets konden invullen. Na de eerste week bleek dit qua opmaak niet handig te zijn, alles versprong in het document en er was geen duidelijk format meer. Toen we hier opnieuw naar gekeken hadden, kozen we ervoor om een formulier te maken, waarbij we de verschillende vakken hadden vastgezet. Studenten konden nu alleen in de daarvoor bestemde vakken iets schrijven, daarnaast hadden ze de mogelijkheid om bij de datum een kalender op te roepen om de juiste datum te selecteren.

Door te kiezen voor de formulieren in een PDF bestand werd het probleem snel verholpen die optrad bij het invullen van de weekevaluaties van de studenten. Hierdoor werd het overzichtelijker en makkelijker voor de studenten om deze evaluaties te maken. 

<b>Evaluaties opdrachtgever:</b> 
<br>Zoals in het plan van aanpak staat beschreven hebben we samen met de opdrachtgever een aantal keer afgesproken om het project door te nemen. Verder heb ik met hem contact gehad via de mail en heeft hij aantekeningen geplaatst in de documenten die ik naar hem had gestuurd. Voorbeelden van deze documenten kunt u vinden in de bijlagen (Evaluaties).


<iframe src="https://drive.google.com/embeddedfolderview?id=0BycjBNS3AKDWUl9SMnZoNFJpRWs#list" width="650" height="200" frameborder="0"></iframe>



<div style="float: left"> 
<a href="{{ site.url }}/iminor-frank/introduction/" class="btn">Inleiding</a>
</div>

<div style="float: right"> 
<a href="{{ site.url }}/iminor-frank/competentie2/" class="btn">Competentie twee</a>
</div>
